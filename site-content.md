Aurorahuset – Forside
 Velkommen til Aurorahuset
Et trygt og fagligt funderet krisecenter for kvinder, der er udsat for vold, trusler eller anden form for overgreb.

Vi arbejder med traumebevidst tilgang, recovery og responsbaseret praksis, og vi møder dig med respekt, tillid og støtte – uanset din situation.

 Har du brug for hjælp?

Hvis du har brug for at komme væk fra volden– eller har brug for råd og vejledning – så kontakt os:

☎️ Døgnåben vagttelefon: 53 71 61 00

📅 Rådgivning (alle dage kl. 10–17): 53 71 61 00

📧 Mail: info@kcaurora.dk

Er du i tvivl, om du er udsat for vold? Så er du også velkommen til at ringe. Vi er her.

🏡 Om Aurorahuset
Aurorahuset er et mindre krisecenter med plads til 9 kvinder og eventuelt deres børn.
Hos os får du:

Eget værelse med adgang til fælles badeværelse, køkken, stue og orangeriet 

Rolige, grønne omgivelser med have og shelter

Et fællesskab med respekt og privatliv

Vi har fokus på at skabe et roligt og trygt miljø, hvor du kan få den nødvendige støtte og tid til at finde fodfæste.

🐾 Bemærk: Af hensyn til beboernes trivsel og allergier er kæledyr desværre ikke tilladt.

📄 Praktisk information
Du kan læse vores husorden her. Så kommer en ny side.

⚠️ Forlad siden hurtigt
[Klik her for at åbne en neutral side – fx nyhedsside]


________________________________________
1.	Boks i forside 
Et trygt sted for dig
Vi har plads til 9 kvinder og eventuelt deres børn – og vi gør os umage for at skabe et trygt, omsorgsfuldt og stabilt miljø,
så du kan få ro og støtte til at frigøre dig fra vold og undertrykkelse.

👩‍🦰 Hvem kan få hjælp?
Kvinder, der er udsat for vold herunder - psykisk, fysisk, seksuel eller økonomisk vold
Vi har børn i huset – derfor kan vi desværre ikke tilbyde ophold til kvinder med aktivt stof- eller alkoholbrug og med ubehandlede alvorlige psykiatriske sygdomme

2.	Boks i forside 

Hvad kan du forvente hos os? 
Omsorgsfuld og professionel støtte fra erfarne medarbejdere

Mulighed for fællesskab med andre kvinder i lignende livssituation

Tid og plads til at finde fodfæste – i dit eget tempo

Støtte til at finde vejen videre, når du er klar og mv.

📞 Vi lytter – også hvis du er i tvivl: 53 71 61 00

En lille boks 
Sikkerhedstips 
For din sikkerhed anbefaler vi følgende:
•	Slet din browserhistorik efter at have besøgt denne side.
•	Brug en privat browser (f.eks. inkognitotilstand i Chrome eller privat tilstand i Safari).
•	Forlad siden hurtigt ved at klikke på [Forlad siden hurtigt]-knappen.
•	Vær opmærksom på dine omgivelser, når du søger information online.
📞 Hvis du er i akut fare, ring 112.
________________________________________


Nederst på siden. 

Logo Aurorahuset 		Samarbejde  		Aurora Women Aps.
Mail info@kcaurora.dk 		Donation		valorevej 18, 
Tlf. 53716100		Job hos Auroa	4130 Viby Sjælland
Privatlivs politik 	Cvr. 45676242

At bo på Aurorahuset
Aurorahuset ligger på en fredelig landejendom omgivet af natur, store haver, lukkede gårdhaver, et orangeri og en rummelig grund. Ejendommen består af to etager fordelt på et hovedhus og en tilbygning med i alt 10 værelser – ét af disse er reserveret til nattevagten.
Desuden rummer huset bl.a. to fælleskøkkener, fire badeværelser, fællesstuer, samtalerum, personaleafsnit og kontor, opbevaringsrum mv.
Der er skoler, indkøbsmuligheder og station inden for ca. 2 km. Toget til København tager 33 minutter. Ejendommen er sikret med alarm, videoovervågning og andre sikkerhedsforanstaltninger, som kan forhindre uvedkommende adgang.
Opholdet og indsatser skal være med til at give ro, tryghed og støtte til at komme ud af volden og opbygge et selvstændigt liv. Indsatsen baseres på en integreret faglig tilgang med Traumebevidst Tilgang (TBT) og metoder som Recovery og Responsbaseret Praksis (RBP), som tilsammen kanskabe trygge rammer, styrke beboernes modstandskraft og støtte den enkeltes håb og handlekraft.
 ( ind i box) : Opholdets Faser og Indsatser
Under opholdet kan beboerne – afhængigt af individuelle behov og mål – få tilbud om social og praktisk støtte gennem individuelle forløb, gruppesamtaler og fælles aktiviteter. Indsatserne tilrettelægges ud fra den enkeltes situation.
Opholdet i Aurorahuset organiseres i fem faser:
•	Henvendelse og visitation – Afklaring af målgruppe, screening og evt. henvisning.
•	Optagelse og afklaring – Afdækning af støttebehov og introduktion til trygge rammer.
•	Ro og stabilisering – Krisehjælp og støtte til at skabe en ny hverdag.
•	Ophold og støtte – Målrettet støtte inden for fx forældrerolle, netværk, beskæftigelse og økonomi.
•	Udslusning og efterværn – Forberedelse til livet efter opholdet og opretholdelse af støtte.
Læse mere knap
Opholdet i Aurorahuset organiseres i fem faser:
Aurorahusets ophold tilpasses altid den enkelte kvinde og eventuelle børn. Indsatserne er baseret på en integreret faglig tilgang med Traumebevidst Tilgang (TBT) og metoder som Recovery og Responsbaseret Praksis (RBP). Målet er at skabe ro, tryghed og håb – og styrke kvindens muligheder for at opbygge et selvstændigt liv uden vold.
1. Henvendelse og visitation
•	Screening og risikovurdering
•	Afklaring af målgruppe
•	Eventuel henvisning til anden boform
•	Indsamling af indledende oplysninger til senere evaluering
2. Optagelse og afklaring
•	Afdækning af voldens karakter og støttebehov
•	Introduktion til husregler, tryghed og rettigheder
•	Råd og vejledning 
3. Ro og stabilisering
•	Krisehjælp, rådgivning og tryghed
•	Støtte til at opbygge tillid og skabe en ny hverdag
4. Ophold og støtte
Indsatserne kan f.eks. omfatte:
•	Forældrerolle: Støtte til struktur, rutiner og børns trivsel
•	Uddannelse og beskæftigelse: Vejledning, gruppesamtaler og kontakt til relevante aktører
•	Netværk og relationer: Afklaring af støttende kontakter
•	Indkøb og kost: Hjælp til indkøb, madlavning, fællesspisning og sundhed
•	Administration: Støtte til økonomi, Hjælp til budgetlægning, boligansøgning og myndighedskontakt
Støtte til børn
•	Alderssvarende støtte og aktiviteter
•	Børnesamtaler med børnefaglig medarbejder
•	Trygge fællesskaber, leg, skoleunderstøttelse og psykosocial støtte
•	Fokus på barnets trivsel, selvforståelse og håb
5. Udslusning og efterværn
•	Forberedelse til flytning og koordinering med kommune, udlejer mv.
•	Hjælp til økonomi og bolig
•	Efterværn med aktiviteter, cafémøder, rådgivning og netværksgrupper
Individuel Tilpasning
Alle indsatser planlægges med udgangspunkt i kvindens og barnets behov, ressourcer og livssituation. Vi tager højde for traumer, kultur, sprog og tidligere erfaringer med systemet. Beboeren inddrages aktivt i målsætning og planlægning i et tempo, der respekterer den enkeltes situation.
Formålet er at skabe øget trivsel, selvbestemmelse og muligheder for et liv uden vold – med både akut hjælp, daglig støtte og langsigtet planlægning, så beboerne kan bryde voldens spiral og skabe bæredygtige løsninger for fremtiden.
Husorden ind i boks. 
Husorden for Aurorahuset
I Aurorahuset ønsker vi, at alle skal føle sig trygge, respekterede og velkomne. Vores husorden er skabt for at give ro, forudsigelighed og et omsorgsfuldt fællesskab, hvor både kvinder og børn kan finde plads til at komme sig og genopbygge deres liv – og skabe en ny hverdag fri af voldens spiral.
Husordenen er ikke kun et sæt regler – det er vores fælles aftale om, hvordan vi passer på hinanden, viser hensyn og skaber et godt hjem for alle. Her finder du retningslinjer for alt fra hverdagens rutiner til sikkerhed, samarbejde og børns trivsel.
[Læs husordenen her] til Max. Jeg har både PDF og kan også lave en side. Hvad synes du?

Om Aurorahuset
Aurorahuset er et krisecenter, hvor kvinder og deres børn tilbydes midlertidigt ophold i trygge, omsorgsfulde og professionelle rammer. Vi arbejder med udgangspunkt i traumebevidst tilgang, Recovery og Responsbaseret praksis og bygger vores indsats på værdier som respekt, ligeværd og handlekraft.
Aurorahuset blev etableret i 2025 og drives af Aurora Women ApS, hvis formål er at etablere, drive og udvikle sociale og sundhedsfaglige botilbud. Bag huset står et erfarent team med mange års praksis i arbejdet med voldsudsatte kvinder og børn.
Vi arbejder med en kønsbevidst og værdibåret tilgang, inspireret af feministiske perspektiver på vold, modstand og solidaritet. Det betyder, at vi anerkender, hvordan strukturer som køn, seksualitet, etnicitet og social baggrund påvirker menneskers muligheder og møder med systemer – og at vi aktivt arbejder for at styrke kvinders rettigheder, værdighed og selvbestemmelse. Aurorahuset er godkendt af Socialtilsynet til at drive krisecenter under Servicelovens § 109. Du kan læse om os på Tilbudsportalen ….
Navnet Aurora
Aurora betyder morgenrøde eller daggry – det første lys efter mørket. Det symboliserer håb og forvandling. Navnet afspejler vores tro på, at en ny begyndelse er mulig – og at kvinder og børn kan komme ud af voldens spiral og finde styrken til at forme en ny fremtid.

Boks Værdigrundlag
"Al sand hjælp begynder med en ydmygelse. Hjælperen må først ydmyge sig under den, han vil hjælpe… det at hjælpe er ikke at herske, men at tjene."
— Søren Kierkegaard
Aurorahuset bygger sit arbejde på anerkendelse, traumebevidst tilgang, Responsbaseret praksis og Recovery-modellen. Vi møder kvinder og børn med respekt, støtte og tryghed – og ser deres styrker fremfor deres fejl.
Vi arbejder for at:
•	Bringe håb og omsorg til kvinder og børn, der har oplevet vold.
•	Styrke mødres forældreskab i trygge rammer.
•	Give børn mulighed for at bearbejde oplevelser og udvikle sig.
•	Forebygge vold og hjælpe beboere ud af voldens spiral.
I praksis betyder det, at beboeren er i centrum, støttes individuelt og mødes med ligeværdighed. Vi styrker handlekraft, selvværd og håb – for at skabe en fremtid uden vold.

Boks 2 Formål 
Aurorahusets arbejde har til formål at:
Styrke kvinders og børns handlekraft og håb ved at se dem som hovedaktører i eget liv.
Skabe trygge og stabile rammer, hvor oplevelser med vold kan bearbejdes, og tillid genopbygges.
Støtte forældreskabet og hjælpe børn ud af mistrivsel gennem helhedsorienteret indsats.
Sikre, at mødre og børn bliver hørt og mødt med respekt – både individuelt og i fællesskab.

Forebygge og handle hurtigt på mistrivsel hos børn – med fokus på sikkerhed, relationer og udvikling.

Boks 3 Tilgang
Traumebevidst organisation
Aurorahuset bygges op som en traumebevidst organisation. Det betyder, at vi tilrettelægger både rammer, relationer og indsatser med forståelse for, hvordan vold, overgreb og brud på nærerelationer påvirker mennesker – og med fokus på tryghed, stabilitet og genopbygning.
Vi arbejder bl.a. ud fra disse principper:
•	Tryghed og forudsigelighed i hverdagen
•	Respektfulde relationer og tydelige rammer
•	Anerkendelse af kvinders og børns forsøg på modstand
•	Forståelse for traumer og deres indvirkning – uden at gøre traumer til hele fortællingen

For at kunne være en traumebevidst organisation indebærer, at ledelse og medarbejdere forstår, hvordan traumer kan præge menneskers følelser, handlinger og trivsel – og at vi møder alle med respekt, tålmodighed og tydelige rammer.
En traumebevidst tilgang er ikke behandling og ikke kun fokus på diagnoser, men en grundholdning og en måde at organisere vores praksis på, så den kan forebygge retraumatiserer – men tværtimod kan styrke den enkelte og alle involverede. Vi bliver certificeret af Institut for Traumebevidst Praksis.

TBT bygger på seks grundprincipper:

•	Tryghed
•	Pålidelighed og gennemsigtighed
•	Peer-støtte
•	Samarbejde og gensidighed
•	Empowerment, stemme og valg
•	Kulturelle, historiske og kønnede forhold

Vi bestræber på at integrere denne tilgang i alle aspekter af vores arbejde – fra daglige rutiner og opholdsplaner til medarbejderudvikling og ledelse – så både kvinder, børn og medarbejdere kan trives og udvikles i et trygt miljø.

Boks 4. metoder
I Aurorahuset arbejder vi med metoder– Recovery og Responsbaseret praksis (RBP), der understøtter kvinders og børns håb, modstandskraft og mulighed for at leve et liv uden vold. Vi anvender både Recovery og Responsbaseret praksis, fordi disse metoder giver konkrete redskaber til at styrke den enkelte og skabe reel forandring.
Recovery
Recovery handler om at genfinde mening, håb og livsmod efter brud, kriser og traumer. I vores praksis betyder det, at beobere og børn ses som aktive deltagere i deres eget liv – ikke som passive modtagere af hjælp.
•	Recovery betyder hos os:
•	At vi tager afsæt i den enkeltes ønsker, mål og ressourcer
•	At vi arbejder med håb som en drivkraft for forandring
•	At vi støtter beboerne i at tage små skridt mod større selvstændighed og livsmestring

Responsbaseret praksis (RBP)

Responsbaseret praksis anerkender, at kvinder og børn har handlet og forsøgt at modstå vold – også i situationer, hvor det kan være svært at få øje på. Vi lægger vægt på at se, anerkende og italesætte disse modstandsstrategier.

RBP betyder hos os:

•	At vi fokuserer på den enkelte beboeres modstand og handlekraft – frem for hendes "mangel"
•	At vi dokumenterer volden og taler åbent om den – uden at placere ansvar på den voldsudsatte
•	At vi støtter den enkelte i at sætte grænser, genvinde værdighed og handle på egne præmisser
Begge metoder styrker voldsudsatte kvinders og børns position som hovedaktører i deres eget liv. Det giver et fagligt fundament, hvor støtte ikke handler om at fikse nogen – men om at stå ved siden af og skabe plads til udvikling, refleksion og nye muligheder.

 Samarbejde: 
Aurorahuset samarbejder med kommuner, relevante myndigheder og civilsamfundsaktører for at sikre en helhedsorienteret indsats for kvinder og børn. Vi ønsker at indgå i meningsfulde partnerskaber med fagfolk, organisationer og lokale aktører, der deler vores mål om tryghed, udvikling og et liv uden vold.
Vi deltager aktivt i faglige netværk og er en del af flere paraplyorganisationer – fx Dansk Sundhed og Velfærd – hvor vi bidrager med viden, erfaring og engagement.
Vi tror på, at stærkt samarbejde skaber stærkere resultater – og vi byder altid nye samarbejder velkommen.
Er du interesseret i at samarbejde, er du velkommen til at kontakte os på info@kcaurora.dk.

Donation 
Vi er taknemmelige for al den støtte, vi modtager – både i form af økonomiske bidrag, praktisk hjælp og oplevelser, der skaber glæde og håb for kvinder og børn på Aurorahuset.
Aurorahuset drives af Aurora Women ApS, og vi modtager gerne donationer, som støtter vores arbejde for at skabe trygge, stabile og udviklende rammer for kvinder og børn, der har levet med vold.

Du kan støtte på flere måder:
💛 Økonomiske donationer (kontakt os for oplysninger)
🎁 Praktiske bidrag som møbler, tøj, legetøj eller plejeprodukter
🌿 Oplevelser for kvinder og børn – fx billetter, aktiviteter eller udflugter

Hvis du ønsker at aflevere ting direkte på adressen, beder vi dig kontakte os på forhånd på telefon eller mail, så vi kan tage godt imod dig.
Bemærk: Da Aurorahuset er et privat selskab med socialt formål, er donationer ikke fradragsberettigede efter gældende skatteregler. Vi garanterer dog, at alle bidrag anvendes til formål, der støtter vores arbejde og beboernes trivsel.

📧 Kontakt os på info@kcaurora.dk
📞 Eller ring til os for nærmere aftale.

Af hjertet tak for din støtte.

Job hos Aurorahuset
I Aurorahuset søger vi medarbejdere, der med faglighed, empati og ansvarlighed vil være med til at skabe trygge rammer og ny begyndelse for kvinder og børn, der har levet med vold.
Vi slår ledige stillinger op her på hjemmesiden – og du er også velkommen til at følge med på vores sociale medier. Har vi ingen aktuelle opslag, er du altid velkommen til at sende en kort og motiveret interessetilkendegivelse til os.
Aurorahusets rekruttering bygger på respekt, gennemsigtighed og ligebehandling. Vi følger gældende lovgivning, herunder GDPR, og indhenter både straffe- og børneattest før ansættelse.
Vi ønsker en mangfoldig medarbejdergruppe, og opfordrer alle med relevante kvalifikationer til at søge – uanset køn, alder, etnicitet, seksualitet eller handicap.
Læs vores rekrutteringspolitik her …. Link til pdf og få indblik i, hvad vi vægter hos kommende kolleger – og hvorfor det er vigtigt for os at arbejde med Traumebevidst tilgang, Responsbaseret praksis og Recovery.

