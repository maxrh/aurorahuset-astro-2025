---
title: 'Ophold hos AuroraHuset'
layout: '~/layouts/MarkdownLayout.astro'
---

AuroraHuset er for kvinder, der er udsat for **vold – psykisk, fysisk, seksuel, økonomisk eller i form af social kontrol**. Vi tilbyder et trygt og respektfuldt ophold, hvor du kan få ro, støtte og tid til at genfinde styrken til at leve et liv uden vold.

Da der bor børn i huset, kan vi desværre ikke tilbyde ophold til kvinder med **aktivt stof- eller alkoholbrug** eller **ubehandlede, alvorlige psykiatriske lidelser**. Dette er for at beskytte både kvinders og børns trivsel – og sikre, at alle kan føle sig trygge.

I AuroraHuset møder du **omsorgsfuld og professionel støtte** fra erfarne og uddannede socialfaglige medarbejdere, der arbejder ud fra **Traumebevidst Tilgang, Recovery og Responsbaseret Praksis**.

Du kan forvente:

- Tryghed og ro til at finde fodfæste – i dit eget tempo
- Støtte og rådgivning i forhold til din aktuelle situation
- Fællesskab med andre kvinder i lignende livssituationer
- Hjælp til at skabe overblik over bolig, økonomi og fremtid
- Respekt for dine valg, grænser og ønsker for dit liv

Vi lytter – også hvis du er i tvivl: **53 71 46 88**

### Et sted med ro, respekt og håb

AuroraHuset er et trygt krisecenter for kvinder og børn, hvor du kan få støtte til at komme ud af volden – og begynde på ny. Her mødes du med forståelse, respekt og håb, mens du genfinder styrke, mod og handlekraft.

## At bo på AuroraHuset

AuroraHuset ligger på en fredelig landejendom omgivet af natur, store haver, lukkede gårdhaver og et lyst orangeri. Ejendommen rummer i alt 10 værelser – heraf ét til nattevagten – fordelt på hovedhus og tilbygning.

Der er skole, indkøb og offentlig transport inden for ca. 2,5 km. Ejendommen er sikret med alarm, videoovervågning og adgangskontrol, så alle kan føle sig trygge.

Opholdet i AuroraHuset skal give **ro, tryghed og støtte til at komme ud af volden og begynde på ny**. Vi arbejder ud fra Traumebevidst Tilgang (TBT), Recovery og Responsbaseret Praksis (RBP). 

Det betyder, at kvinder og børn mødes med **forståelse, respekt og håb** – og får støtte til at genfinde styrke, mod og handlekraft.

### Opholdets faser og indsatser

1. **Henvendelse og visitation**
    - Afklaring af målgruppe og behov
    - Screening og eventuel indskrivning 
    - Indsamling af oplysninger til senere opfølgning

2. **Optagelse og afklaring**
    - Afdækning af voldens karakter og støttebehov
    - Introduktion til husets rammer og rettigheder
    - Råd og vejledning

3. **Ro og stabilisering**
    - Krisehjælp, støtte og tryghed
    - Hjælp til at skabe struktur og tillid
    - Støtte til at genfinde ro i krop og sind

4. **Ophold og støtte**\
Indsatserne kan omfatte:
    - **Forældrerolle:** støtte til struktur, rutiner og børns trivsel
    - **Uddannelse og beskæftigelse:** vejledning og kontakt til relevante aktører
    - **Netværk og relationer:** styrkelse af støttende kontakter, udflugter, sociale arrangementer
    - **Hverdag:** hjælp til budgetlægning, indkøb, fællesmadlavning og sundhed
    - **Administration:** Støtte til boligansøgning og myndighedskontakt

- **Støtte til børn:**
    - Samtaler og aktiviteter tilpasset alder og behov
    - Trygge fællesskaber og skoleunderstøttelse
    - Fokus på barnets trivsel, selvforståelse og håb

5. **Udslusning og efterværn**
    - Forberedelse til flytning og koordinering med kommune
    - Hjælp til bolig og økonomi
    - Efterværn, rådgivning og netværksaktiviteter


### Husorden for AuroraHuset
I AuroraHuset ønsker vi, at alle skal føle sig trygge, respekterede og velkomne.
Vores husorden er ikke blot et sæt regler – det er vores fælles aftale om, hvordan vi passer på hinanden og skaber et godt hjem. Her finder du retningslinjer for hverdagen, fællesskab og sikkerhed.

[Hent Husorden](https://www.example.com)
