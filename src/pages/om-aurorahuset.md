---
title: 'Om AuroraHuset'
layout: '~/layouts/MarkdownLayout.astro'
---

AuroraHuset er et krisecenter, hvor kvinder og deres børn tilbydes midlertidigt ophold i trygge, omsorgsfulde og professionelle rammer. Vi arbejder ud fra **Traumebevidst Tilgang, Recovery** og **Responsbaseret Praksis** – og bygger vores indsats på værdier som **respekt, ligeværd og handlekraft**.

AuroraHuset blev etableret i 2025. vores formål er at etablere, drive og udvikle sociale og sundhedsfaglige botilbud, der gavner borgere. Bag huset står et erfarent team med mange års praksis i arbejdet med voldsudsatte kvinder og børn.

Vi arbejder med en **kønsbevidst og værdibåret tilgang**, inspireret af feministiske perspektiver på vold, modstand og solidaritet. Det betyder, at vi anerkender, hvordan køn, seksualitet, etnicitet og sociale forhold påvirker menneskers liv og møde med systemet – og at vi aktivt arbejder for at styrke kvinders **rettigheder, værdighed og selvbestemmelse**.

AuroraHuset er godkendt af Socialtilsynet til at drive krisecenter efter **Servicelovens §109**.

### Navnet Aurora

Aurora betyder morgenrøde eller daggry – det første lys efter mørket.
Navnet symboliserer håb og forvandling og afspejler vores tro på, at en ny begyndelse altid er mulig.

## Værdigrundlag

"Al sand hjælp begynder med en ydmygelse. Hjælperen må først ydmyge sig under den, han vil hjælpe… det at hjælpe er ikke at herske, men at tjene." — Søren Kierkegaard

AuroraHuset bygger sit arbejde på **anerkendelse, traumebevidst tilgang, Responsbaseret praksis og Recovery-modellen**. Vi møder kvinder og børn med **respekt, støtte og tryghed** – og ser deres styrker fremfor deres fejl.

Vi arbejder bl.a. for at:

- Bring håb og omsorg til kvinder og børn, der har været udsat for vold
- Styrke ressourcer i trygge rammer
- Give børn mulighed for at bearbejde oplevelser og udvikle sig
- Forebygge vold og støtte beboere i at bryde voldens spiral

I praksis betyder det, at beboeren er i centrum, støttes individuelt og mødes med ligeværdighed. Vi styrker handlekraft, selvværd og håb – for at skabe en fremtid uden vold.

## Formål

AuroraHusets arbejde har til formål at:

- Styrke kvinders og børns handlekraft og håb ved at se dem som hovedaktører i eget liv
- Skabe trygge og stabile rammer, hvor oplevelser med vold kan bearbejdes, og tillid genopbygges
- Støtte forældreskabet og hjælpe børn ud af mistrivsel gennem en helhedsorienteret indsats
- Sikre, at mødre og børn bliver hørt og mødt med respekt – både individuelt og i fællesskab
- Forebygge og handle hurtigt på mistrivsel hos børn med fokus på sikkerhed, relationer og udvikling